Realme 8 और Realme 8 Pro स्मार्टफोन के लिए प्री-बुकिंग Flipkart पर लॉन्च से पहले लाइव हो गई है। यह स्मार्टफोन 24 मार्च को भारत में लॉन्च किए जाएंगे। ई-कॉमर्स वेबसाइट पर एक नई माइक्रो साइट लाइव की गई है, जिसमें जानकारी दी गई है कि Realme 8 सीरीज़ 24 मार्च को भारत में शाम 7.30 बजे लॉन्च होगी। यही नहीं, इसके जरिए सीरीज़ के स्मार्टफोन के प्रमुख स्पेसिफिकेशन की जानकारी के साथ-साथ रियलमी 8 और रिलमी 8 प्रो स्मार्टफोन को प्री-बुक करने का भी मौका मिल रहा है। रियलमी 8 सीरीज़ के लॉन्च की जानकारी को Realme India YouTube चैनल के जरिए भी टीज़ किया गया है। Realme 8 series pre-orders Realme 8 सीरीज़ की प्री-बुकिंग आज 15 मार्च दोपहर 12 बजे से शुरू कर दी गई है, जो कि 22 मार्च तक चलेगी। Realme 8 और Realme 8 Pro स्मार्टफोन की प्री-बुकिंग के लिए आपको Flipkart पेज पर जाना होगा और वहां खुद को रजिस्टर करना होगा। इसके बाद आपको 1,080 रुपये की कीमत वाला Flipkart Electronic Gift Voucher खरीदना होगा और 24 मार्च को एक बार फिर वेबसाइट पर विजिट करना होगा जब रियलमी 8 सीरीज़ डिवाइस के लिए सेल तारीख का ऐलान कर दिया जाएगा। रियलमी 8 सीरीज़ फोन की प्री-बुकिंग करने वाले ग्राहकों को Realme Buds Air Neo ट्रू वायरलेस स्टीरियो ईयरफोन 50 प्रतिशत छूट के साथ खरीदने का मौका मिलेगा, जो कि पिछले साल लॉन्च हुए थे। उन्हें Flipkart app पर ट्रू वायरलेस ईयरफोन खरीदने के लिए एक डिस्काउंट कूपन दिया जाएगा। प्री-बुकिंग कराने वाले ग्राहकों को रियलमी 8 सीरीज़ के फोन 10 दिनों के अंदर प्राप्त होंगे। डिस्काउंट के बाद रियलमी बड्स नियो एयर की कीमत 1,499 रुपये हो जाएगी। Realme 8 and Realme 8 Pro specifications (expected) फ्लिपकार्ट पेज के माध्यम से पुष्टि होती है कि रियलमी 8 सीरीज़ में 108 मेगापिक्सल का कैमरा फीचर होगा। 108 मेगापिक्सल कैमरे में 9 इन 1 पिक्सल बाइनिंग मिलेगी, जो कि लो-लाइट फोटोग्राफी में मदद करेगी। इसमें टाइम लैप्स वीडियोज़ के लिए Starry Mode और 3x zoom दिया जाएगा। हालांकि, यह फीचर सीरीज़ के टॉप-एंड Realme 8 Pro स्मार्टफोन में मिलेंगे। फ्लिपकार्ट माइक्रो साइट के अनुसार, रियलमी 8 प्रो 176 ग्राम भारी होगा और 8.1mm मोटा। गौरतलब है कि प्रो वेरिएंट कथित रूप से यूएस एफसीसी लिस्टिंग पर लिस्ट हुआ था, जिससे संकेत मिला था कि रियलमी 8 प्रो फोन में 4,500 एमएएच की बैटरी के साथ 65 वॉट फास्ट चार्जिंग सपोर्ट मिलेगा। कंपनी के सीईओ माधव सेठ द्वारा ने ट्विटर पर एक तस्वीर पोस्ट की थी जिसमें रियलमी 8 का पिछला हिस्सा देखा जा सकता है, जिसमें फोन के कुछ स्पेसिफिकेशन की जानकारी का खुलासा किया गया है। जैसे कि यह फोन 6.4 इंच सुपर एमोलेड डिस्प्ले और मीडियाटेक हीलियो जी95 प्रोसेसर से लैस होगा। फोन में क्वाड रियर कैमरा सेटअप मौजूद होगा, जिसका प्राइमरी कैमरा 64 मेगापिक्सल का होगा। इसके अलावा, फोन की बैटरी 5,000 एमएएच की होगी, जिसके साथ 30 वॉट डार्ट चार्ज फास्ट चार्जिंग सपोर्ट मिलेगा। COMMENTS लेटेस्ट टेक न्यूज़, स्मार्टफोन रिव्यू और लोकप्रिय मोबाइल पर मिलने वाले एक्सक्लूसिव ऑफर के लिए गैजेट्स 360 एंड्रॉयड ऐप डाउनलोड करें और हमें गूगल समाचार पर फॉलो करें।